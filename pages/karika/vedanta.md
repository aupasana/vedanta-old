---
layout: default
title: vedanta karika
---

{::options parse_block_html="true" /}

# विविधाः कारिकाः

### शास्त्रम्

एकप्रयोजनोपनिबद्धं अशेषार्थप्रतिपादकं शास्त्रम्॥

### प्रकरणम्

शास्त्रैकदेशसंबद्धं शास्त्रकार्यान्तरे स्थितम्।  
आहुः प्रकरणं नाम ग्रन्थभेदं विपश्चितः॥

### अनुबन्धचतुष्टयम्

अधिकारी च विषयः संबन्धश्च प्रयोजनम्।  
विनाऽनुबन्धं ग्रन्थादौ मङ्गलं नैव शस्यते॥

### अनादयः

जीव ईशो विशुद्धा चित् तथा जीवेशयोर्भिदा।  
अविद्या तच्चितोर्योगः षडस्माकमनादयः॥

### लिङ्गम् 

उपक्रमोपसंहारावभायसोऽपूर्वता फलम्,
अर्थवादोपपत्ती च लिङ्गं तात्पर्यनिर्णये।

### माया

अव्यक्तनाम्नी परमेशशक्तिः अनाद्यविद्या त्रिगुणात्मिका परा।  
कार्यानुमेया सुधियैव माया यया जगत्सर्वमिदं प्रसूयते॥  
(विवेकचूडामणिः १०८)

सन्नाप्यसन्नाप्युभयात्मिका नो भिन्नाप्यभिन्नाप्युभयात्मिका नो।  
साङ्गाप्यनङ्गा ह्युभयात्मिका नो महाद्भुताऽनिर्वचनीयरूपा॥  
(विवेकचूडामणिः १०९)

### प्रातिभासिकसत्ता

लये फेनस्य तद्धर्माः द्रवाद्याः स्युस्तरङ्गके।  
तस्यापि विलये नीरे तिष्ठन्त्येते यथा पुरा॥  
(वाक्यसुधा ४५)

प्रातिभासिकजीवस्य लये स्युर्व्यावहारिके।  
तल्लये सच्चिदानन्दाः पर्यवस्यन्ति साक्षिणि॥  
(वाक्यसुधा ४६)

### लक्षणविचारः

स्वरूपमेव लक्षणं स्वरूपलक्षणम्।  
यावल्लक्ष्यकालमनवस्थितत्वे सति यद्व्यावर्तकं तदेव तटस्थलक्षणम्।  
(वेदान्तपरिभाषा)

### सङ्गतयः

सप्रसङ्ग उपोद्घातो हेतुतावसरस्तथा।  
निर्वाहकैककार्यत्वे षोढा सङ्गतिरिष्यते॥
(इत्यनुमितिजागदीशी)

### अन्यत्

यं प्रव्रजन्तमनुपेतमपेतकृत्यं  द्वैपायनो विरहकातर आजुहाव।  
पुत्रेति तन्मयतया तरवोऽभिनेदुः तं सर्वभूतहृदयं मुनिमानतोऽस्मि॥ (भागवते)
